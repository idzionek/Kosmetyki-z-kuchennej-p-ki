# Kosmetyki z kuchennej półki

<img class="irc_mi ioYX5Z34O6T0-pQOPx8XEepE" alt="" style="margin-top: 9px;" src="http://data.whicdn.com/images/18095447/flat,550x550,075,f_large.jpg" width="500" height="375">
 1. Peeling cynamonowo-makowy

Jest to świetny peeling o ciekawym zapachu, który dobrze złuszcza suchy naskórek i jest bardzo  łatwy w przygotowaniu.

 Potrzebujemy:
-  Dowolne masło (shea, jojoba, mango itp.) lub krem do ciała, stóp czy dłoni (im gęstszy krem, tym lepiej). 
- Mak (nasze ścierające drobinki) - w przeciwieństwie do cukru, który jest tak często używany, nie rozpuszcza się w wodzie czy kremie.
- Cynamon - nada zapach naszemu peelingowi. 
- Możemy oczywiście dodać masę innych rzeczy takich jak:  olejki, masła, miód.



2.Cukrowy peeling do ust 

 Wszystko, czego nam potrzeba to łyżeczka cukru (może być brązowy) oraz kilka kropli oliwy z oliwek. Dla poprawy konsystencji można dodać odrobinę wazeliny lub złamanej ochronnej pomadki do ust. Ową miksturę rozprowadzamy na ustach, delikatnie masując, następnie ścieramy wilgotną chusteczką. Kryształki cukru delikatnie złuszczą naskórek, a oliwa z oliwek, dzięki bogactwu witamin – odżywi go. Taki własnoręcznie wykonany kosmetyk możecie przechowywać w niewielkim słoiczku (np. po błyszczyku), najlepiej w lodówce – jego konsystencja będzie bardziej zwarta, ale dłużej zachowa swoje właściwości.
 
 
3.Peeling kawowy 

<img class="irc_mi ipL5Bb4tprLc-pQOPx8XEepE" alt="" style="margin-top: 0px;" src="http://tipsforwomen.pl/wp-content/uploads/2013/10/DSC_0392.jpg" width="590" height="393">
Do fusów od kawy (może być także zmielona kawa prosto z paczki), należy dodać troszkę oleju kokosowego (lub innego według uznania) i powstałą papką masuj parę minut całe ciało, a także delikatnie twarz.
Nie dość, że peeling skutecznie złuszcza naskórek to dodatkowo pozostawia skórę lekko natłuszczoną, jedwabistą i jędrną.


4.Tonik octowy 

Do 100 ml wody mineralnej dodajemy 5 ml octu jabłkowego. Taki tonik dobrze oczyszcza cerę, zakwasza skórę po użyciu mocniejszych detergentów. Pozwala naszej skórze na zachowanie odpowiedniego ph. Nie wysusza, nie ściąga, buzia po jego użyciu jest ładniejsza i miękka. Tonik także świetnie współpracuje z olejkami.


5.Domowe maseczki na włosy

- Włosy zniszczone i suche:
Na zniszczone i przesuszone włosy najlepsza jest maseczka z trzech łyżeczek majonezu lub żółtka, możesz do niej wycisnąć kilka kropel cytryny lub octu winnego. Mikstura ta nada twoim włosom przyjemną nutkę świeżości i domknie łuski. Rozprowadź maseczkę na umytych, wilgotnych włosach. Pozostaw ją na 10 minut. Następnie spłucz i powtórnie umyj włosy szamponem z balsamem.

- Włosy cienkie i słabe:
Zmieszaj żółtko z czterema stołowymi łyżkami piwa. Po 15 minutach trzymania papki na zawiniętych w ręcznik włosach, umyj głowę szamponem. Kompres z takiej maseczki wzmocni cienkie włosy, które straciły sprężystość i sprawi, że przestaną się łamać.

- Włosy matowe :
Połysku twoim włosom doda maseczka z dwóch łyżek naturalnego jogurtu, miodu i jednego żółtka. Zmieszaną papkę trzymaj na wilgotnych i umytych włosach około 10 minut, a potem dokładnie spłucz letnią wodą. Matowe, wypłowiałe włosy już po kilku tygodniach staną się błyszczące.

 
 
